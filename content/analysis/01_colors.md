Färg- och typografianalys
=======================

Den här rapporten undersöker ett begränsat urval av webbplatser, med fokus på färgpaletter och typografi och hur dessa visuella element används för att förmedla en viss känsla eller profil.

Urval
-----------------------

Tre webbplatser för nyhetsförmedling har valts. En teknikorienterad, en traditionell nyhetssajt samt en för dataspelskultur. Urvalet är gjort för att att jämföra hur de visuella uttrycken skiljer sig mellan kontext.
De tre webbplatserna som analyseras är:
- [Hacker News](https://news.ycombinator.com) – en nyhetssida med inriktning på teknik.
- [Dagens Nyheter](https://www.dn.se) – en av Sveriges ledande dagstidningar.
- [Kotaku](https://www.kotaku.com) – en populärkultur- och dataspelsinriktad nyhetssajt.

Metod
-----------------------

Typsnitt har identifierats med hjälp av webbläsarens inspektionsverktyg samt webbläsar-extensionen [WhatFont](https://chromewebstore.google.com/detail/whatfont/jabopobgcpjmedljpbcaablpmlmfcogm). För färgidentifiering har verktyget *Digital Color Meter* i MacOS använts.

Resultat
-----------------------

### Hacker News

<img src="%base_url%/image/hacker-news.png?w=80%&save-as=jpg" alt="Hacker News">

#### Färgpalett
<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #ff6600">
        <td style="height: 50px; width: 50px; background-color: #ffffff">
        <td style="height: 50px; width: 50px; background-color: #f6f6ef">
        <td style="height: 50px; width: 50px; background-color: #828282">
    </tr>
</table>

Hacker News använder ett avskalat designspråk där funktion alltid sätts före form. Webbplatsens design bygger i princip på en enda orange färg (#ff6600) som används för att skapa en tydlig visuell identitet. Färgpaletten i övrigt är mycket begränsad, med vit bakgrund (#ffffff), svagt gulvit yta (#f6f6ef) och grå nyanser (#828282) för text och länkar. Resultatet är en funktionell estetik utan visuella distraktioner.

Typografin är genomgående Verdana, med fallback till sans-serif. Verdana är ett typsnitt utvecklat för att vara tydligt även i låga skärmupplösningar, ett val som gynnar funktion framför visuellt uttryck. Textstorlek, radavstånd och rubriknivåer är mycket lika varandra, vilket gör att sidan saknar tydlig typografisk hierarki. Detta är sannolikt ett medvetet val som speglar Hacker News målgrupp av teknikorienterade användare som föredrar kompakt och läsbar information utan visuella utsvävningar. Att allt presenteras i ett monolitiskt textblock gör också att fokus hålls helt på innehållet.
### Dagens Nyheter

<img src="%base_url%/image/dn.png?w=80%&save-as=jpg" alt="Dagens Nyheter" style="max-width: 80vw;">

#### Färgpalett

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #ffffff"></td>
        <td style="height: 50px; width: 50px; background-color: #000000"></td>
        <td style="height: 50px; width: 50px; background-color: #c8102e"></td>
        <td style="height: 50px; width: 50px; background-color: #f5f5f5"></td>
        <td style="height: 50px; width: 50px; background-color: #ededed"></td>
        <td style="height: 50px; width: 50px; background-color: #dcdcdc"></td>
    </tr>
</table>

Dagens Nyheter använder en traditionell och tydlig nyhetsdesign som signalerar trovärdighet och struktur. Färgpaletten bygger på en neutral bas med vitt (#ffffff), svart (#000000) och grå nyanser (#f5f5f5, #dcdcdc), kompletterad med en djup röd färg (#c8102e) som används i logotypen och för att markera viktiga funktioner som prenumerationsknappar eller rubriker i fokus. Den röda tonen ger en känsla av auktoritet och är visuellt kopplad till klassisk nyhetspress.

Rubrikerna är satta i DN Serif Text, ett modernt serif-typsnitt utvecklat för Dagens Nyheter, med fallback till Georgia. Brödtexten är däremot satt i Arial, ett sans-serif-typsnitt som används för att öka läsbarheten i längre löpande text på skärm. Den här kombinationen skapar en balans mellan tradition och läsbarhet samt inger en känsla av auktoritet och klassisk journalistik.

Typografiskt finns en tydlig hierarki mellan rubriknivåer, ingresser och brödtext. Rubriker har tillräckligt storleksskillnad och fetstil för att underlätta för läsaren, samtidigt som H2 och H3 används konsekvent för struktur. Det gör textinnehållet lätt att navigera, som förväntat på en nyhetssajt.

### Kotaku

<img src="%base_url%/image/kotaku.png?w=80%&save-as=jpg" alt="Kotaku" style="max-width: 80vw;">

#### Färgpalett

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #f0c400"></td>
        <td style="height: 50px; width: 50px; background-color: #000000"></td>
        <td style="height: 50px; width: 50px; background-color: #ffffff"></td>
        <td style="height: 50px; width: 50px; background-color: #cccccc"></td>
        <td style="height: 50px; width: 50px; background-color: #e5e5e5"></td>
        <td style="height: 50px; width: 50px; background-color: #ff5a5f"></td>
    </tr>
</table>

Kotaku har en färgstark design som riktar sig till en publik intresserad av dataspel, teknik och populärkultur. Färgpaletten består av av en lite orange-tonad gul färg (#f0c400) som dominerande signaturfärg, kompletterad av svart (#000000), vitt (#ffffff), ljusgrått (#e5e5e5), med accentfärger i röda toner (#ff5a5f). Dessa färger används för att skapa kontrast i gränssnittet och att dra uppmärksamheten till artiklar eller call-to-actions.

Rubrikerna använder GT America Expanded, ett modernt groteskt sans-serif-typsnitt med breda proportioner och hög kontrast mellan viktklasser. Brödtexten använder Helvetica Neue med fallback till Arial, vilket är ett vanligt val för digitala medier tack vare dess goda läsbarhet. Typografin är samtida, tydlig och visuellt distinkt. GT America ger rubrikerna ett komprimerat uttryck utan att tumma på läsbarhet.

Hierarkin i typografin är tydligt definierad. Huvudrubriker är stora och kraftfulla, mellanrubriker är märkta med vikt och avstånd, och brödtexten har ett tillräckligt generöst radavstånd för att skapa en luftig känsla trots att sidinnehållet ofta är rikt på visuella intryck. Kotaku använder också typografiska effekter som färgade etiketter, fetstil och versaler för att skapa variation och rytm i det visuella flödet.

Analys
-----------------------

De tre webbplatserna visar tydligt hur design kan spegla innehåll och målgrupp på olika sätt. Det som förenar alla tre är att deras designval är väl anpassade efter syfte och publik. Typografi och färg används inte bara för att göra sidan snygg, utan också för att visa vad webbplatsen handlar om och vem den riktar sig till.

### Hacker News
Designen är extremt enkel och känns nästan gammaldags. Allt är fokuserat på funktion och helt utan försök att göra sidan visuellt tilltalande. Den enda starka färgen, orange, fungerar som igenkänning snarare än dekoration. Typsnittet Verdana ger ett systemlikt intryck och bidrar till känslan av att det här är ett verktyg för utvecklare, inte en klassisk nyhetssida. All typografi ser nästan likadan ut, vilket kan kännas tråkigt, men för den tekniska målgruppen fungerar det som en tydlig signal om att funktion går före form.

### Dagens Nyheter

Här bjuds vi en mer balanserad och traditionell design där formen är tydligt kopplad till innehållet. Den röda färgen sticker ut men används sparsamt, vilket gör att den lyfter fram viktiga delar utan att bli störande. Kombinationen av serif i rubrikerna och sans-serif i brödtexten gör att sidan känns både seriös och lättläst. Typografin är genomtänkt och hjälper till att skapa struktur, särskilt med tydlig skillnad mellan rubriknivåerna.

### Kotaku

Den gula färgen dominerar men blandas med svart, rosa och andra accentfärger. Tillsammans skapar det ett energiskt intryck som passar målgruppen. Rubrikerna är breda och kraftfulla, medan brödtexten är tydlig och lätt att ta till sig. Det är en visuell stil som inte är rädd för att ta plats men samtidigt lyckas att hålla ordning i innehållet tack vare tydlig typografisk struktur.

Övrigt
-----------------------

Rapporten framtagen av jogm23.
