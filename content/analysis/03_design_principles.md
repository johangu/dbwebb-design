Designprinciper
=======================

Den här rapporten undersöker hur tre relativt välkända tekniska bloggar använder sig av designprinciper och designelement. Fokus ligger på hur designen stöder dess syfte och hur väl olika principer tillämpas i praktiken.

Urval
-----------------------

Tre bloggar med tydlig personlig profil som också är välkända inom teknikvärlden har valts ut.
- [Daring Fireball](https://daringfireball.net/) - av John Gruber
- [Joel on Software](https://www.joelonsoftware.com/) - av Joel Spolsky
- [Coding Horror](https://blog.codinghorror.com/) - av Jeff Atwood

Urvalet är baserat på bloggar som drivs av välkända enskilda personer som har hög teknisk trovärdighet.

Metod
-----------------------

Som teoretisk referensram användes designprinciperna och designelementen enligt den modell som presenteras i [Canvas guide om designprinciper](https://www.canva.com/learn/design-elements-principles/). Dessa principer inkluderar: balans, kontrast, emfas, rörelse, mönster, proportion och enhet. De kompletteras av sju designelement: linjer, former, färg, textur, typografi, rum och bild.

Analysen utgår från hur väl dessa principer och element är tillämpade på tre välkända tekniska bloggar med stark personlig profil. Webbplatserna har granskats utifrån sin design på både startsidan och utvalda undersidor. Fokus har legat på att identifiera hur visuella beslut stödjer webbplatsernas mål, och hur konsekventa designelementen är i förhållande till syfte och innehåll.

Resultat
-----------------------

### Daring Fireball

Daring Fireball har endast ett syfte, att presentera personliga kommentarer och analyser kring teknik, i synnerhet gällande Apple. Designen är avskalad, med nästan bara ljus text på grå bakgrund, en tunn högerkolumn och subtila länkar. Det visuella uttrycket är avskalat till den grad att det i princip försvinner. Det gynnar syftet eftersom inget stjäl uppmärksamhet från texten, vilket förstärker bloggens seriösa och fokuserade intryck. Kontrast och enhetlighet är de mest framträdande designprinciperna. Den sparsamma användningen av färg gör att viktiga element, som understrukna länkar, sticker ut, och allt är typografiskt konsekvent. Startsidan och artikelsidorna följer exakt samma layout och designlogik, vilket gör användarupplevelsen sömlös.
### Joel on Software

Joel on Software är en blogg som har hängt med länge. Med sitt fokus på reflektioner kring mjukvaruutveckling och ledarskap har Joel Spolsky förmedlat mycket kunskap genom åren. Designen är enkel med tydlig rubrikstruktur, marginaler och väl avvägd typografi, om än kanske lite utdaterade enligt dagens standarder. Uttrycket är lugnt och förutsägbart, vilket passar det innehåll bloggen levererar. Syftet med sidan, dvs att resonera och förklara, understöds av en design som aldrig försöker överglänsa innehåller fungerar. Balans, hierarki och rytm är centrala principer här. Textflödet är lätt att följa, rubrikerna skapar tydlig struktur och det finns ett genomgående lugn i hur innehållet presenteras. Frontsidan är sammanhängande med undersidorna och hela sajten känns formmässigt konsekvent.
### Coding Horror

Coding Horror är en blogg skapad av Jeff Atwood med syftet att dela insikter och erfarenheter om programmering och mjukvaruutveckling. Jeff blandar tekniska ämnen med personliga berättelser och reflektioner inom teknik och programmering. Designen av Coding Horror är enkel och funktionell med fokus på läsbarhet och användarvänlighet. En ren layout, tydlig typografi och en minimalistisk färgpalett möter läsaren. Den övergripande känslan är professionell men ändå personlig vilket gör det lätt för besökare att fokusera på innehållet. Designen fungerar för webbplatsens syfte och skapar en distraktionsfri miljö där innehållet är i fokus och dess minimalism ger en känsla av klarhet och fokus vilket är viktigt för en blogg som handlar om tekniska och komplexa ämnen.  Användningen av kontrasterande färger för text och bakgrund förbättrar läsbarheten. Enkla och läsbara gränssnitt samt tydlig typografisk hierarki med rubriker, underrubriker och brödtext hjälper läsaren att snabbt förstå innehållets struktur.

Analys
-----------------------

Designprinciperna används på olika sätt beroende på vilket intryck man vill ge. Daring Fireball är ett exempel på extrem enkelhet som fungerar tack vare konsekvens. Joel on Software har en rätt statisk, nästan nostalgisk design som ändå behåller ett balanserat intryck. Coding Horror använder kontrast, emfas och färg för att skapa personlighet och närvaro, något som gör att bloggen känns mer levande och modern.

Det är också värt att notera att alla tre bloggarna behåller sin designstil rakt igenom, från startsida till artikelsidor. Det skapar en jämn och sammanhängande användarupplevelse. Ingen av dem faller i fällan att skapa en flashig framsida som inte håller ihop med resten av sajten. Alla tre visar att designprinciper inte handlar om att följa en mall, utan om att förstå vad man vill kommunicera och använda rätt medel för det.
